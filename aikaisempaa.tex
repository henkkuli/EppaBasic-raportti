% Täällä kerrotaan aikaisemmista, vastaavista projekteista

\section{Aikaisempia opetuskieliä}
Ohjelmoinnin opetukseen on kehitelty
monia erilaisia ohjelmointikieliä.
Tämä luku esittelee joukon
keskeisä ohjelmoinnin opetukseen
käytettyjä kieliä.

Yksi ensimmäisistä ohjelmoinnin
opetukseen kehitetyistä
ohjelmointikielistä oli
Dartmouth Collegessa vuonna 1964
kehitetty Basic \cite{basic}.
Basic kehitettiin erityisesti
opiskelijoille, joilla ei ollut
tietojenkäsittelytieteellistä
taustaa \cite{language_history}.
Alkuperäinen Basic oli hyvin
rajoittunut, mutta myöhemmät muunnelmat
eli murteet ovat tuoneet mukanaan
kieleen uusia ominaisuuksia.

Yksi merkittävimmistä
Basic-murteista on
Microsoftin kehittämä
Visual Basic \cite{vb.net}.
Microsoft on kehittänyt myös
lapsille tarkoitetun kielen
Small Basic \cite{sb}.
Pelien kehittämiseen on suunniteltu
esimerkiksi Blitz Researchin
Blitz Basic \cite{bb}.
Myös suomalaisen
Jukka Lavosen kehittämä
CoolBasic \cite{cb} on ollut merkittävä
EppaBasicin kannalta, sillä
se on inspiroinut EppaBasicin
kehitystyötä.

Yksi ensimmäisistä ohjelmointikielistä,
jolla pystyi tekemään grafiikkaa,
oli vuonna 1967 kehitetty Logo.
Se muistetaan erityisesti
kilpikonna-grafiikastaan,
jossa ohjelmakomennoilla
siirretään kilpikonnaa,
joka piirtää kulkiessaan
näytölle viivan.
Logo on saanut vaikutteita vuonna 1958
julkaistusta Lisp-ohjelmointikielestä.

Vuonna 1970 Niklaus Wirth
julkaisi Pascal-ohjelmointikielen
\cite{pascal}.
Kieli suunniteltiin erityisesti
opetuskäyttöön, ja se yhdisti
aikansa yleisimpien ohjelmointikielten
parhaiksi katsottuja ominaisuuksia
\cite{language_history}.

Python \cite{python} on
Guido van Rossumin vuonna 1990
julkaisema ohjelmointikieli.
Nykyisin kieltä kehittää
Python Software Foundation.
Python on yleisesti käytössä ohjelmoinnin
opetuksessa ympäri maailmaa.
Esimerkiksi Aalto-yliopistossa
ensimmäisiä ohjelmointikursseja
on opetettu Pythonilla.

Java \cite{java} on Sun Microsystemsin
vuonna 1995 julkaisema,
nykyisin Oraclen kehittämä
oliopohjainen ohjelmointikieli.
Myös Java on yleisesti käytössä
ohjelmoinnin opetuksessa.
Esimerkiksi Helsingin yliopiston
tietojenkäsittelytieteen ensimmäiset
kurssit opetetaan Javalla.

2000-luvulle tultaessa alkoi
verkkoselainten kehittyessä
ilmestyä ohjelmointikieliä
myös selainympäristöön.
Tällaisille kielille on tyypillistä,
että niillä voi helposti luoda
ainakin yksinkertaista grafiikkaa.

Yksi selainympäristössä toimiva
ohjelmointikieli on
MIT:n kehittämä
Scratch-ohjelmoin\-ti\-kieli
\cite{scratch}
(ks. Kuva \ref{img:scratch}).
Scratch on visuaalinen ohjelmointikieli,
mikä tarkoittaa sitä, että
kieltä ohjelmoidaan raahaamalla
hiirellä komentopalikoita
ohjelmointialueelle.
Komentopalikoiden avulla
voi liikuttaa ja pyörittää
kuvia.

\begin{figure}[h]
    \centering
    \includegraphics[width=0.5\textwidth]{scratch}
    \caption{Scratch-ohjelmointiympäristö, jossa vasemmassa yläkulmassa suoritusalue ja oikealla ohjelmointialue, jossa lyhyt ohjelmakoodi.}
    \label{img:scratch}
\end{figure}

OPS 2016 -opetussuunnitelman
mukaan peruskoulun luokilla
1--2 on tarkoitus opiskella
vaiheittaisten toimintaohjeiden
antamista.
Luokilla 3--6 on tarkoitus
tutustua ohjelmointiin
graafisten ohjelmointikielten
avulla.
Luokilla 7--9 opiskellaan
hyviä ohjelmointikäytäntöjä
sekä matemaattisten ongelmien
ratkaisemista tietokoneella.
\cite{OPS_2016}
Tämä käytännössä tarkoittaa,
että yläasteella siirrytään
käyttämään tekstipohjaisia
ohjelmointikieliä.

\begin{comment}
Luokat 1-2: Tietokoneella kirjoittaminen, tutustututaan ohjelmistoihin, ikäkaudelle sopiva ohjelmointi. Vaiheittaisten toimintaohjeiden laatiminen matikassa.\\
Luokat 3-6: Opitaan käyttämään ohjelmistoja; toimintalogiikka, mediankäsittely, teknologian toiminta riippuu ihmisten valinnoista, graafiset ohjelmointiympäristöt. Kässässä: harjoitellaan robotiikkaa ja automaatiota.\\
Luokat 7-9: Käsitys ohjelmistojen toimintalogiikasta syvenee. Matikka: algoritmit, ongelmien ratkaiseminen, hyvät ohjelmointikäytännöt, matikkaohjelmat (itse ja valmiit), geometriaohjelmistot. Yksinkertaisen ohjelman ohjelmointi. Kässä: Sulautetut järjestelmät.
\end{comment}

Opetussuunnitelmassa ei
oteta kantaa käytettävään
ohjelmointikieleen.
EppaBasicin on tarkoitus olla
yksi mahdollisuus yläluokilla
käytettäväksi ohjelmointikieleksi.
Myös käyttö alaluokilla on
mahdollista.